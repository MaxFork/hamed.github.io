<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>نظریه بازی on بازی با جعبه سیاه</title>
    <link>https://hamed.github.io/fa/categories/%D9%86%D8%B8%D8%B1%DB%8C%D9%87-%D8%A8%D8%A7%D8%B2%DB%8C/index.xml</link>
    <description>Recent content in نظریه بازی on بازی با جعبه سیاه</description>
    <generator>Hugo -- gohugo.io</generator>
    <language>en-us</language>
    <copyright>کلیه حقوق محفوظ است.</copyright>
    <atom:link href="https://hamed.github.io/fa/categories/%D9%86%D8%B8%D8%B1%DB%8C%D9%87-%D8%A8%D8%A7%D8%B2%DB%8C/index.xml" rel="self" type="application/rss+xml" />
    
    <item>
      <title>بازی اعتماد و زندگی روزانه</title>
      <link>https://hamed.github.io/fa/post/TrustPersonal/</link>
      <pubDate>Mon, 11 Sep 2017 10:00:00 +0430</pubDate>
      
      <guid>https://hamed.github.io/fa/post/TrustPersonal/</guid>
      <description>&lt;p&gt;من بارها و بارها سعی کرده بودم که معضل زندانی را به دوست و آشنا و فامیل یاد بدهم، اما هیچ وقت درست از آب در نیامد.
مفهمومی پیچیده بود با مثالی ناملموس. وقتی که
&lt;a href=&#34;http://ncase.me/trust/&#34;&gt;Evolution of Trust&lt;/a&gt;
را دیدم، ذوق زده شدم و گفتم من باید این را ترجمه کنم، به این امید که دوست و آشنا و فامیل آنرا ببینند و محیط اطرافم کمی ارتقا پیدا کند.
حاصل شد
&lt;a href=&#34;https://hamed.github.io/trust/&#34;&gt;تکامل اعتماد&lt;/a&gt;
که از دوست و آشنا و فامیل فراتر رفت و تا این لحظه نزدیک به ۸۰ هزار نفر آنرا دیده‌اند!
چند نفری هم درباره‌اش نوشتند،
&lt;a href=&#34;http://bisto7.ir/%DA%86%D8%B1%D8%A7-%D8%A8%D8%A7%DB%8C%D8%AF-%D9%85%DB%8C%D9%85%D9%88%D9%86%D9%90-%D9%85%D9%82%D9%84%D8%AF%D9%90-%D9%85%D9%87%D8%B1%D8%A8%D8%A7%D9%86-%D8%A8%D8%A7%D8%B4%DB%8C%D9%85%D8%9F/&#34;&gt;از تجربیات شخصی&lt;/a&gt;
،
&lt;a href=&#34;http://manqus.blog.ir/1396/05/25/%D9%88-%D9%84%DA%A9%D9%85-%D9%81%DB%8C-%D8%A7%D9%84%D9%82%D8%B5%D8%A7%D8%B5-%D8%AD%DB%8C%D8%A7%D8%AA&#34;&gt;درباره قصاص&lt;/a&gt;
و همینطور هم در باره
&lt;a href=&#34;http://ahmadness.ir/the-evolution-of-cooperation/&#34;&gt;کتاب تکامل همکاری&lt;/a&gt;
.&lt;/p&gt;

&lt;p&gt;من هم می‌خواهم از درس‌هایی که این بازی برایم داشته بگویم.
قبل از اینکه ادامه دهی بهتر است &lt;a href=&#34;https://hamed.github.io/trust/&#34;&gt;#بازی_اعتماد&lt;/a&gt; را بازی کرده باشی.&lt;/p&gt;

&lt;p&gt;&lt;img src=&#34;https://hamed.github.io/trust/social/thumbnail_small.png&#34; alt=&#34;&#34; /&gt;&lt;/p&gt;

&lt;p&gt;&lt;/p&gt;

&lt;h2 id=&#34;یک-شروع-خوب&#34;&gt;یک شروع خوب&lt;/h2&gt;

&lt;p&gt;صبح که از خواب بیدار می‌شودی، می‌توانی لبخند بزنی، یا اخم کنی. می‌توانی خندان وارد محل کارت شوی و سلام گرمی بکنی، یا سرد و جدی بری پشت میزت و مشغول کار شوی. وقتی که خسته و کوفته به خانه بر‌می‌گردی، می‌توانی ته مانده انرژیت را جمع کنی و با یک لبخند و سلام گرم وارد شوی، یا اینکه همانطور اخمو سلامی از سر وظیفه بکنی.&lt;/p&gt;

&lt;p&gt;صرف کمی‌انرژی برای یک شروع خوب، ارزشش را دارد، امتحان کنید!&lt;/p&gt;

&lt;h2 id=&#34;این-آن&#34;&gt;این = آن&lt;/h2&gt;

&lt;p&gt;گیریم که شروع خوب کار نکرد و جواب سلامت را ندادند، حالت را گرفتند، خوبی تو را پاسخ ندادند، تو را در نظر نگرفتند، به تو ضرر زدند و کلاهت را برداشتند.
حقشان را باید کف دستشان بگذاری و از استراتژی این به آن در پیروی کنی.
ولی خوب باید بدانی که هدف از این کار خنک شدن دل خودت نیست.
هدف این است که طرف رفتارش را اصلاح کند.
برای همین در تلافی کردن باید به دو نکته توجه کنی:&lt;/p&gt;

&lt;p&gt;۱. طرفت متوجه شود که &lt;em&gt;این&lt;/em&gt; پیامد &lt;em&gt;آن&lt;/em&gt; بوده. مثلاً اگر امروز جواب سلامت را نداد، بهتر است که فردایش سلام نکنی. نه سال دیگر در همان روز!&lt;/p&gt;

&lt;p&gt;۲. &lt;em&gt;این&lt;/em&gt; باید متناسب با &lt;em&gt;آن&lt;/em&gt; باشد. مثلاً اگر کسی جواب سلامت را نداد، بهتر است که فقط یک بار سلامش نکنی نه یک هفته کامل! و اگر نه دفعه بعد او هم می‌خواهد به تلافی آن یک ماه سلام نکند و اینطوری یک دور مخرب أغاز می‌شود.&lt;/p&gt;

&lt;p&gt;.&lt;/p&gt;

&lt;h2 id=&#34;زندگی-بدون-گذشت-جهنم-است&#34;&gt;زندگی بدون گذشت جهنم است&lt;/h2&gt;

&lt;p&gt;سوء تفاهم می‌‌تواند پیش آید و اشتباه می‌تواند رخ بدهد برای این که وارد یک دور مثل
&lt;a href=&#34;https://www.instagram.com/p/BX3ifTKBmQy/?taken-by=hamed.allaei&#34;&gt;این&lt;/a&gt;
نشوید، بیا و از استراتژی &lt;em&gt;این به دو آن در&lt;/em&gt; استفاده کن. یک انتقام در برابر دو خطا.
یا هر وقت بدی دیدی، یک سکه بیانداز و اگر شیر آمد تلافی کن.&lt;/p&gt;

&lt;h2 id=&#34;دست-و-دلبازی-در-خرج-کردن-احساسات&#34;&gt;دست و دلبازی در خرج کردن احساسات&lt;/h2&gt;

&lt;p&gt;چیزهایی مثل پول و انرژی و تکانه نه خلق می‌شوند و نه از بین می‌روند. مجموعشان ثابت است. از این کم شود به آن اضافه می‌شود. اما احساسات خوب اینطور نیستند، اگر دیگری را خوشحال کنی از خوشحالی تو کم نمی‌شود که هیچ، حتی شاید خودت هم خوشحال‌تر شوی. در نتیجه وقتی که صحبت از احساسات است، قرار گرفتن در یک وضعیت برد-برد خیلی ساده تر از وقتی است که صحبت از چیزی مثل پول است. دیگران را خوشحال کنید، دنیا جای بهتری می‌شود!&lt;/p&gt;

&lt;p&gt;شما هم از کاربرد این بازی در زندگی روزانه و همینطور تجربه‌هایتان و افکارتان بنویسید. از هشتگ #بازی_اعتماد استفاده کنید تا راحت پیدا شود.&lt;/p&gt;</description>
    </item>
    
  </channel>
</rss>